--- 
title: "Bevezetés az R statisztikai programcsomag használatába"
author: "Ferenci Tamás"
date: "`r Sys.Date()`"
site: bookdown::bookdown_site
output: bookdown::gitbook
documentclass: book
link-citations: yes
github-repo: tamas-ferenci/bevr
description: "Ez a jegyzet bevezetést nyújt az R statisztikai programcsomag alapjaiba."
url: https://tamas-ferenci.github.io/bevr/
cover-image: bevrcover.png
---

# Előszó

Az R ingyenes, nyílt forráskódú statisztikai környezet.

Az R egyik fontos jellemzője, hogy lényegében minden feladat elvégzéshez programot kell írnunk. Ez elsőre ijesztőnek hangozhat, és csakugyan igaz, hogy más programnyelvekhez képest a tanulási görbéje meredekebben indul: itt már két szám átlagolásához is programot kell írni, míg máshol csak kattintgatni kell. A dolog azonban kifizetődő: lehet, hogy egyszerű dolgokat más statisztikai környezetekben könnyebb végrehajtani, itt meg bonyolultabb, de cserében itt a bonyolultabbakat sem sokkal nehezebb, míg más statisztikai programokban az, vagy egyenesen lehetetlen.

A fentiekből már érthető, hogy ahhoz, hogy el tudjunk kezdeni statisztikai elemzéseket végezni R-ben, először az R-rel mint programozási nyelvvel kell megismerkedni. Nagyon fontos hangsúlyozni, hogy ez a jegyzet kizárólag az R _programozásával_ foglalkozik. Az R statisztikai célokra történő felhasználásával egy másik jegyzetem ([Ferenci Tamás: Bevezetés a biostatisztikába](https://tamas-ferenci.github.io/FerenciTamas_BevezetesABiostatisztikaba/)) foglalkozik.

Az R talán legnagyobb erejét a hozzá megírt, megszámlálhatatlan sok kiegészítő csomag adja, amikkel jószerével minden elképzelhető statisztikai feladat -- adott esetben rendkívül bonyolult számítások jelentőek is -- megoldhatóak, sokszor mindössze egy-egy függvényhívással. Nagyon tipikus, hogy a vadonatúj statisztikai módszereket is R-ben implementálják első közlésükkor. A 'reprodukálható kutatás' jegyében a cikkekkel együtt közzétett elemzések is nagyon gyakran R-ben íródtak, ezekből szintén sok ötlet meríthető. Mindezek alapja az R mögött álló, rendkívül széles nemzetközi közösség, mely erős támogatást jelent a hibák javítása, és az új funkciók megvalósításának irányában is.

```{r include=FALSE}
options(digits = 1)
knitr::opts_chunk$set(tidy = TRUE, fig.height = 4)
download.file( "https://github.com/tamas-ferenci/bevr/raw/master/bevrcover.png", "./docs/bevrcover.png", mode = "wb" )
```
